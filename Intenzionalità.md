L'intenzionalità è una proprietà attribuibile alle scelte fatte da un individuo e può aiutarci a determinare in maniera più specifica il concetto di [[Intelligenza Artificiale]].
Un esempio banale per spiegare questo termine è quello di una domanda di un quiz al quale due studenti, A e B, hanno risposto correttamente.
- Lo studente A ha scelto consapevolmente, avendo studiato, che la risposta fosse quella
- Lo studente B ha scelto a caso la risposta nel quiz, avendo fortuna

Questo studio approfondito dietro alla risposta ottenuta come output ci fa dubitare sull'intelligenza dello studente B, andando a criticare il modello del test di Turing come soluzione per [[Intelligenza Artificiale#Come stabilire se qualcosa è intelligente?|determinare se un qualcosa sia intelligente o no]].
Un altro esempio, proposto da [John Searle](https://en.wikipedia.org/wiki/John_Searle) è quello dell'**Esperimento della Stanza Cinese**.
### Esperimento della Stanza Cinese
Abbiamo programmato un computer in modo da poter rispondere a certe domande scritte attraverso degli ideogrammi cinesi, andando a fare una veloce ricerca in una tabella con righe formate da 2 colonne che definiscono domanda e relativa risposta.
- Un utente interagisce utilizzando degli ideogrammi cinesi con il computer, fornisce una domanda e ottiene la risposta che si aspettava. Dal punto di vista dell'utente sembra che il computer capisca e comprenda gli ideogrammi cinesi.
Ora, al posto del computer, subentra un'operatrice che non parla cinese, la quale al posto di una tabella ha un manuale di istruzioni dal quale può reperire le risposte ad ogni domanda, come nella tabella.
- Un utente interagisce utilizzando degli ideogrammi cinesi con un'operatrice chiusa in una stanza, quest'ultima molto velocemente trova la domanda fornita dall'utente e risponde di conseguenza. Dal punto di vista dell'utente sembra che l'operatrice capisca e comprenda gli ideogrammi cinesi.
E' un'illusione.

Nonostante le percezioni che abbiamo, la sola capacità di scrivere un programma che adempia ad un problema tale non è condizione sufficiente di intenzionalità e comprensione, almeno non nel senso umano.
